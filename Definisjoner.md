# Definsjoner
| Uttrykk    | Definisjon    |
|:------|:------|
| Utskrift               | Presentasjon av digitale data på papir eller annet fysisk utskriftsmedia ved hjelp av skriver. |
| Trykk                  | Presentasjon av grafikk eller tekst på papir eller annet fysisk media ved hjelp av en trykkpresse. |
| [Skriver][1]           | En kontormaskin som kan tilkobles en PC eller annen datamaskin med det formål å skrive ut et dokument, et bilde eller annet som nærmere defineres av brukeren, på et papirark eller annet utskriftsmedium. |
| [Storformatskriver][2] | Skriver med utskriftsmedia på rull og med betydelig størrelse på utskrifstflaten. |
| [Plotter][3]           | Også kalt digital plotter, grafskriver, kurvetegner og diagramtegner, er en skriver som skriver ut vektorgrafikk fra for eksempel en datamaskin. Dette er relativt gammel teknologi og er i de fleste sammenhenger erstattet av storformatskrivere. |
| [CMYK][4]              | Uttales «smykk» og er en subtraktiv fargemodell der blekk med fargene turkis, magenta, gul og sort (Cyan, Magenta, Yellow, Key) legges på et hvitt utskriftsmedie for å ta bort deler av det reflekterte lyset. Hver farge kan dekke fra 0 til 100%. |
| [RGB][5]               | En additiv fargemodell der utgangspunktet er fravær av lys, altså sort. Lys i fargene Rød, Grønn og Blå legges til i forskjellig intensitet for å blandes sammen til ønsket farge. Intensiteten på hver farge oppgis ofte fra 0 til 255. |
| [LAB][6]               | Forkortet skrivemåte for CIEL*a*b* 1976 fargemodell. Modellen inkluderer alle tenkelige (samt noen [imaginære][15] farger). L angir lyshet mens a og b indikerer fargene grønn til rød og blå til gul. L angis som regel fra 0 til 100, mens a og b vanligvis er mellom -128 og +127. Modellens viktigste egenskaper er at den er enhetsuavhengig og inkluderer alle fargene i både RGB og CMYK. Dette gjør den godt egnet til å definere farger og til å konvertere mellom forskjellige fargerom.  |
| RGB-skriver	           | En skriver som tar inndata som verdier i RGB fargemodell. Dette er uavhengig av fargen på blekkpatronene som gjerne kan være turkis, magenta, gul og sort. |
| [Fargemodell][7]       | En matematisk modell for beskrivelse av farger. Som regel tre eller fire variabler, for eksempel RGB, CMYK eller LAB (eng: colormodel) |
| [Fargerom][8]          | En entydig definisjon av en fargemodell der grunnfargene og alle kombinasjoner av disse er definert som enhetsuavhengige målbare verdier (eng: colorspace) |
| [CIELAB Delta E*][9]   | Den [Euklidske][16] avstanden mellom to farger definert i LAB fargerom. Denne avstanden beskriver forskjellen i farge og en verdi på 1.0 var ansett som en så vidt merkbar forskjell. Delta E er enkel å beregne men er byttet ut med den mer nøyaktige ∆E_00^* (CIEDE2000). |
| [∆E*_00][10]           | CIEDE2000 er et mål på fargeforskjell mellom to farger. Denne er basert på CIELAB Delta E* men er korrigert for skjevheter i den opprinnelige definisjonen. En forskjell på 1.0 er ansett som en så vidt merkbar forskjell. I dette dokumentet brukes for enkelhets skyld skrivemåten ∆E. |
| [Gamut][11]            | Et definert omfang av fargenyanser som kan gjengis med en gitt teknologi / maskinvare (norsk: fargeomfang). Henger nøye sammen med fargerom. |
| [OBA][12]              | Optical Brightening Agent – stoff som absorberer ultrafiolett lys og sender det ut igjen i den blå enden av spekteret. Gjør at papir ser hvitere og lysere ut, men forårsaker også et skifte mot blått når papiret blir utsatt for lys med UV sammenlignet med når man ser det i lys uten UV. |
| [D50][13]              | CIE Standard Illuminant – Dagslys 5000 Kelvin definert i ISO 3664:2009 |
| [ICC-profil][14]       | International Color Consortium profil. Fil med omregnings- og kalibreringsinformasjon for en spesifikk skriver/blekk/papirkombinasjon. Til en viss grad også følsom for innstillinger gjort i utskriftsdriveren. |

[1]:  https://en.wikipedia.org/wiki/Printer_(computing)
[2]:  https://en.wikipedia.org/wiki/Wide-format_printer
[3]:  https://en.wikipedia.org/wiki/Plotter
[4]:  https://en.wikipedia.org/wiki/CMYK_color_model
[5]:  https://en.wikipedia.org/wiki/RGB_color_model
[6]:  https://en.wikipedia.org/wiki/CIELAB_color_space
[7]:  https://en.wikipedia.org/wiki/Color_model
[8]:  https://en.wikipedia.org/wiki/Color_space
[9]:  https://en.wikipedia.org/wiki/Color_difference#CIELAB_%CE%94E*
[10]: https://en.wikipedia.org/wiki/Color_difference#CIEDE2000
[11]: https://en.wikipedia.org/wiki/Gamut
[12]: https://en.wikipedia.org/wiki/Optical_brightener
[13]: https://en.wikipedia.org/wiki/Standard_illuminant#Illuminant_series_D
[14]: https://en.wikipedia.org/wiki/ICC_profile
[15]: https://en.wikipedia.org/wiki/Impossible_color
[16]: https://en.wikipedia.org/wiki/Euclidean_distance
